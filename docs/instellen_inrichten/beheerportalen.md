# Beheerportalen in een nieuw jasje

De ordening van het beheerportaal is vernieuwd sinds 1.24. Er zijn drie beheerportalen (naast het Operationsportaal en Service centrum):

- In het **beheerportaal- NIEUW** bevinden zich de tegels waarin algemene en dagelijkse beheerwerkzaamheden worden geregeld. Men vindt hier onder andere: het instellen van medewerkers, schermen, sjablonen en rapportages en de configuratie-instellingen. Bovendien dient dit portaal als doorverwijspagina: in de eerste kolom _Overige Portalen_ navigeert men naar de bestaande portalen _Servicecentrum en Operations_ en naar de nieuwe portalen _Zaakbeheer en Inrichtingenbeheer_.
- Het **Zaakbeheer** bevat tegels die betrekking hebben op het instellen en beheren van zaakgegevens zoals: zaaktypes en de (financiële) afhandeling daarvan. Ook bevinden zich hier beheertegels omtrent klachten en welstand. Onder de kolom _Handhaving en Toezicht_ vindt men het inrichten van inspecties en bezwaren.
- Het **Inrichtingenbeheer** is bedoeld voor alle onderdelen die betrekking hebben op inrichtingen/locatiedossiers. Het instellen en beheren van SBI- en BOR-coderingen, cyclische inspecties, registratie en veiligheidsinstellingen (REV), opslaggegevens en Vee, Milieu- en Horecazaken gebeurt hier.

Let op:

- De portaal- en tegeldefinities van de nieuwe portalen beheerportaal- NIEUW, Zaakbeheer en Inrichtingenbeheer zijn net als die van de andere portalen terug te vinden onder de beheertegel _Portal_.
- Het oude beheerportaal blijft benaderbaar vanaf dezelfde locatie als men gewend bent: onder de kolom _Beheer_ in het openingsportaal. Echter, vanaf versie 1.28 zullen nieuwe beheertegels enkel worden toegevoegd aan de nieuwe beheerportalen. Indien men vanaf versie 1.28 gebruik wilt blijven maken van het oude beheerportaal, zal de functioneel beheerder zelf bij elke nieuwe versie de nieuwe beheertegels aan het oude beheerportaal moeten toevoegen.

Zie voor een overzicht van de tegels ook de Dokuwiki-pagina’s van de verschillende portalen:

- [Beheerportaal - NIEUW](/docs/probleemoplossing/portalen_en_moduleschermen/beheerportaal_nieuw.md)
- [Zaakbeheer](/docs/probleemoplossing/portalen_en_moduleschermen/zaakbeheer.md)
- [Inrichtingenbeheer](/docs/probleemoplossing/portalen_en_moduleschermen/inrichtingenbeheer.md)
