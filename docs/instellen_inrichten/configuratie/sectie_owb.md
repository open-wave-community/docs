# Sectie OWB

Hieronder de instellingen uit de [configuratietabel](/docs/instellen_inrichten/configuratie/README.md) (tbinitialisatie) van de _Sectie: OWB_ gerangschikt op item. Een verandering in een van deze instellingen wordt pas geeffectueerd nadat opnieuw is ingelogd.

## Items Configuratietabel

| Item                                   | Kolom        | Omschrijving                                                 |
|----------------------------------------|--------------|--------------------------------------------------------------|
| AantalDocumenten                       | Getal1       | Indien _Getal1_ gevuld is wordt met dit getal aangegeven hoeveel documenten gebruikers maximaal open mogen hebben in OnlyOffice. |
| ApplicationColor                       | Tekst        | Deprecated vanaf versie 1.29. Instelling is verplaatst naar _Sectie: PreInlog_. Indien OWB instelling reeds aanwezig bij de update naar 1.29 dan is het item aangepast naar tekst _ApplicationColor(OUD)_ en wordt bij het aanmaken van instelling bij PreInlog de waarde van kolom _Tekst_ overgenomen. Deze is default blauw maar kan dus aangepast worden middels deze instelling. De opties voor de waarde van tekst (en dus voor kleurthema's) zijn: green, red, blue, magenta, orange. |
| Applicationname                        | Tekst        | Indien gevuld dan wordt de ingevulde tekst gebruikt als naam voor het browsertabblad waarin OpenWave draait en bovendien komt deze tekst terug in de headerbalk achter het OpenWave logo.. |
| Audittrail                             | Aanvinkvakje | Indien aangevinkt zullen mutaties bijgehouden worden in de tabel tbaudit. |
|                                        | Getal1       | Hier staat het aantal dagen dat de wijzigingen bewaard moeten blijven in de audit-tabel. Default is dat 31. Indien deze instelling onder de 7 komt, dan gaat het programma toch uit van de minimum bewaartijd van 7 dagen. |
| DatumFilterSchuifVanaf                 | Getal1       | De datumschuif op scherm #zi zaken/inrichtingen is te verplaatsen aan de rechterkant tot 1 jaar terug en aan de linkerkant conform deze instelling. Hier moet een jaartal ingevoerd worden. Bestaat deze instelling niet dan neemt het programma 1998 als default waarde. |
|                                        | Aanvinkvakje | Indien aangevinkt zal het programma de linkerkant van de datumschuif default op het jaartal van _Getal1_ zetten: dus dan wordt gestart met alle zaken vanaf dat jaartal. Default staat de datumschuif links op de systeemdatum minus 5 jaar. |
| DocumentenBrowser                      | Tekst        | Kolom _Tekst_ kan gevuld worden met documentextensies gescheiden door puntkomma, waarvoor geldt dat bij het downloaden van een dergelijk document het wenselijk is dat deze gelijk geopend wordt in de browser. Bijvoorbeeld 'pdf;png;jpg'. |
| Editschuif                             | Getal1       | Indien _Getal1_ = 1 dan staat de schuif bij het openen van een detailpagina standaard op UIT (dit is ook de default instelling). Indien _Getal1_ = 2 dan staat de schuif standaard op AAN (er kan direct gemuteerd worden). Indien de inlogger geen wijzigrechten heeft op de pagina, dan is de schuif zelf wel zichtbaar maar disabled. |
|                                        | Aanvinkvakje | Indien aangevinkt dan is de schuif zichtbaar conform de status van _Getal1_. Indien niet aangevinkt dan is de schuif onzichtbaar met status AAN (er kan direct op de pagina worden gemuteerd mits voldoende rechten). |
| FlexRootMap                            | Tekst        | Alleen van toepassing op het lab van Rem Automatisering. Voor het ophalen van scherminformatie wordt naar en achter deze map gekeken naar xml-files met scherminformatie indien zoeken binnen tbscreencolumns niets heeft opgeleverd en mits deze instelling staat aangevinkt. |
|                                        | Aanvinkvakje | Zie hierboven.                                               |
| Loggen                                 | Aanvinkvakje | Indien aangevinkt dan wordt het StUFZakenbericht verkeer en DigitaleChecklisten berichtenverkeer vanuit openwave browser op de LOGS map van de WSAS-server geplaatst (niet toegankelijk voor applicatiebeheerder, wel voor systeembeheerder). |
| Kaartgrootte                           | Getal1       | Indien _Getal1_ = 1 (default waarde) dan wordt de interne OpenWave-kaart in minimale grootte geopend. Indien 2 dan wordt de kaart groot getoond. |
| MaxLengteUploadBestandsnaam            | Getal1       | Indien _Getal1_ is gevuld dan kan geen file aangewezen worden bij het uploaden waarvan de bestandsnaam inclusief extensie qua lengte groter is dan de waarde van _Getal1_. Default waarde is 500 en dit is tevens de maximumwaarde. |
| MaxUploadMbGrootte                     | Getal1       | Hiermee kan de maximale toegestane bestandsgrootte voor uploads en downloads worden ingegeven in Mb (default 50Mb). LET OP: Deze instelling is niet van toepassing op documenten die van buiten naar OpenWave worden binnengeschoten (OLO, DSO, RVO): daar geldt een restrictie die in de PHP.ini staat, waar de applicatiebeheerder NIET bij kan. |
| MaxUurDownload                         | Getal1       | In _Getal1_ (default: 24) staat het aantal uur waarna de programmatuur zelf de file zal verwijderen van de _tussenmapdownloadfiles_ op de server. Files ouder dan het aantal uur dat is ingesteld in kolom _Getal1_ van bovengenoemde instelling worden automatisch verwijderd. |
| MaxUurOnlyOfficeDownload               | Getal1       | In _Getal1_ (default: 24) staat het aantal uur waarna de programmatuur zelf de file zal verwijderen van de _TussenMapOnlyOfficeDownloadFiles_ op de server. Files ouder dan het aantal uur dat is ingesteld in kolom _Getal1_ van bovengenoemde instelling worden automatisch verwijderd. |
| MaxUurUpload                           | Getal1       | In _Getal1_ (default: 24) staat het aantal uur waarna de programmatuur zelf de file zal verwijderen van de _tussenmapuploadfiles_ op de server. Files ouder dan het aantal uur dat is ingesteld in kolom _Getal1_ van bovengenoemde instelling worden automatisch verwijderd. |
| Messagelog                             | Getal1       | geeft het aantal dagen aan dat berichten in de beheertabel tbmessagelog (inkomende en uitgaande server berichten) blijven bewaard. Defaultwaarde is 31. |
|                                        | Aanvinkvakje | Niet aangevinkt betekent dat er geen berichten in de messagelog worden bewaard. |
| OpenMemoOnderaan                       | Aanvinkvakje | Als deze instelling aangevinkt is wordt het memo onderaan geopend bij het laatst getypte woord. |
| PDFOpenenMetBrowser                    | Aanvinkvakje | DEPRECATED.                                                  |
| PageNumberCount                        | Getal1       | Geeft het aantal paginanummers aan boven overzichtsschermen waar tussen genavigeerd kan worden. Default waarde is 3. |
| SelecteerVlakInKaart                   | Getal1       | Bij het tekenen van een vlak op de (interne OpenWave)-kaart staat onderaan een radiobutton-optie: pand selecteren of vlak tekenen. De radiobutton staat ingesteld op de waarde van _Getal1_ van deze instelling. De waarde 1 (default instelling) betekent pand selecteren, 2 betekent zelf tekenen. |
| SidebarGebruiken                       | Aanvinkvakje | Indien aangevinkt is de sidebar actief. Zo niet dan komen de portals in aparte browsertabbladen boven aan het scherm. |
| SidebarHoverIpad                       | Aanvinkvakje | Op mobile devices als de IPad werkt de hover functionaliteit niet goed. Met deze instelling kun je de hover functionaliteit op de IPad uitvinken. OpenWave kijkt alleen naar deze instelling als het device van waar OpenWave benaderd wordt een IPad is. Bestaat deze instelling niet dan zal de hover functionaliteit aan staan. Indien deze instelling bestaat en NIET aangevinkt is, dan zal er op de IPad een fixed sidebar zijn die te openen/sluiten is met het pijltje. |
| pinSidebar                             | Aanvinkvakje | Indien aangevinkt is de sidebar vast te zetten. Het uitstekende pijltje van de sidebar zal vervangen worden door een slotje op het moment dat u op de sidebar klikt. Nu zullen zichtbare lijst-, detail-, wizard- of portaalschermen zich aanpassen aan de nieuwe breedte van het scherm. |
| TabbladWisselZonderModals              | Aanvinkvakje | Deprecated! Indien aangevinkt en _SidebarGebruiken_ staat uit, dan worden bij het wisselen van tabbladen de modals automatisch gesloten. |
| ToonKaartZIscherm                      | Getal2       | DEPRECATED!!!! Het zoomlevel waarmee de kaartviewer wordt opstart. Default 14. |
|                                        | Aanvinkvakje | DEPRECATED!!! Indien aangevinkt wordt er bij klikken op toon kaart in de schermen Alle Zaken, Alle Inrichtingen en Zaken/Inrichtingen de externe kaartviewer geopend zoals ingesteld bij _Tekst_. |
|                                        | Tekst        | DEPRECATED!!! Indien deze kolom een gevulde waarde heeft dan beschouwt OpenWave die gevulde waarde als een URL van een externe kaartviewer die geopend moet worden als de gebruiker op de _Toon kaart_ knop klikt in het scherm Alle Zaken, Alle Inrichtingen of Zaken/Inrichtingen. In die URL-string zal OpenWave eerst de variabelen: %x% vervangen door de x-coördinaat van het bijbehorende locatie adres, %y% vervangen door de y-coördinaat van het bijbehorende locatie adres, %zoom% vervangen door _Getal2_. |
| TussenmapDownloadfiles                 | Tekst        | Het tussenstation tussen DMS/fileshare en het device van de gebruiker op de server van OpenWave. Deze downloadMapnaam moet eindigen op '/openwave/download/' en beginnen met een '/' Het aanmaken van deze map valt buiten de bevoegdheid van de applicatiebeheerder. |
| TussenMapDSOUploadFiles                | Tekst        | Het tussenstation voor de bijlagen tussen DSO en de bestemming (DMS, fileserver, cmis) op de server van OpenWave. De mapnaam moet eindigen op '/openwave/uploaddso/' en beginnen met een '/'. De bijlage wordt daarin opgeslagen onder de naam DSO-nummer + underscore + filenaam bijvoorbeeld '654321_prentje.png'. Het aanmaken van deze map valt buiten de bevoegdheid van de applicatiebeheerder. |
| TussenMapOLOUploadFiles                | Tekst        | Het tussenstation voor de bijlagen tussen OLO en de bestemming (DMS, fileserverm cmis) op de server van OpenWave. De mapnaam moet eindigen op '/openwave/uploadolo/' en beginnen met een '/'. De bijlage wordt daarin opgeslagen onder de naam OLO-nummer + underscore + filenaam bijvoorbeeld '654321_prentje.png'. Het aanmaken van deze map valt buiten de bevoegdheid van de applicatiebeheerder. |
| TussenmapOnlyOfficeDownloadfiles       | Tekst        | Het tussenstation tussen DMS/fileshare en OnlyOffice op de server van OpenWave. Deze downloadMapnaam moet eindigen op '/openwave/onlyoffice/download/' en beginnen met een '/' Het aanmaken van deze map valt buiten de bevoegdheid van de applicatiebeheerder. |
| TussenmapOnlyOfficeUploadfiles         | Tekst        | Het tussenstation tussen OnlyOffice en DMS/fileshare op de server van OpenWave. Deze uploadMapnaam moet eindigen op '/openwave/onlyoffice/upload/' en beginnen met een '/' Het aanmaken van deze map valt buiten de bevoegdheid van de applicatiebeheerder. |
| TussenmapUploadfiles                   | Tekst        | Het tussenstation tussen DMS/fileshare en het device van de gebruiker op de server van OpenWave. Deze uploadMapnaam moet eindigen op '/openwave/upload/' en beginnen met een '/' Het aanmaken van deze map valt buiten de bevoegdheid van de applicatiebeheerder. |
| VertragingMilSecUploadFile             | Getal1       | Indien _Getal1_ gevuld is, dan wordt deze waarde beschouwd als het aantal milliseconden dat het programma moet wachten na elke file die moet worden geüpload. De ontvangende server kan een probleem hebben met het gelijktijdig ontvangen van berichten. |
| WaarschuwingsIcoon                     | Getal1       | Indien aangevinkt en _Getal1_ gevuld is, is er in plaats van een gekleurd bolletje een gekleurd icoontje te zien. De waarde 1 laat een gekleurd bolletje met het icoon geïnverteerd zien, waarde 2 laat het icoon in kleur zien. Instelling is alleen zichtbaar als de gebruiker zich eerst afmeldt en weer aanmeldt. |
| zi_inrichtingen_geblokkeerde_zichtbaar | Aanvinkvakje | Indien aangevinkt of indien deze instelling ontbreekt, dan zijn de geblokkeerde rijen zichtbaar in inrichtingentabblad van het #zi zaken/inrichtingen scherm (in filtermenu staat geblokkeerd aangevinkt). Indien instellingen bestaat maar niet aangevinkt, dan zijn de geblokkeerde rijen niet zichtbaar (in filtermenu staat geblokkeerd niet aangevinkt). |
|                                        | Tekst        | Hier kan de kleur opgegeven worden waarin de geblokkeerde inrichtingen getoond zullen worden. Alleen als de instelling is aangevinkt wordt er gekeken naar deze waarde. Bijvoorbeeld wilt u de geblokkeerde inrichtingen in het grijs weergeven dan zet bij _Tekst_ neer als waarde: lightgray. |
| zi_zaken_geblokkeerde_zichtbaar        | Aanvinkvakje | Indien aangevinkt of indien deze instelling ontbreekt, dan zijn de geblokkeerde rijen zichtbaar in zakentabblad van het #zi zaken/inrichtingen scherm (in filtermenu staat geblokkeerd aangevinkt). Indien instellingen bestaat maar niet aangevinkt, dan zijn de geblokkeerde rijen niet zichtbaar (in filtermenu staat geblokkeerd niet aangevinkt). |
